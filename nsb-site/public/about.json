[
  "Det Nye Norske Storband er et profesjonelt jazzensemble/storband bestående av musikere i etableringsfasen av sine musikalske karrierer. Ensemblet ble grunnlagt av Henrik Smelhus Sjøeng i 2017, og har siden den gang levert musikalske produksjoner til et bredt og variert publikum. En viktig oppgave for Det Nye Norske Storband er å arbeide for å skape forutsigbare og gode arbeidsvilkår for unge rytmiske musikere. Ensemble arbeider også med å fremme unge lovende komponister gjennom sine prosjekter.",
  "Det Nye Norske Storband har sin hovedbase på Østlandet, men gjennomfører produksjoner i hele landet. Et viktig mål for ensemble er å hele tiden arbeide mot å være nyskapende i de valgene som ensemble tar. Gjennom et år gjør ensemble minst 5 produksjoner hvor all musikken er nykomponert. Disse produksjonene ender ut i rundt 20 konserter, hvor vi ser for oss at dette antallet skal øke i årene fremover. Musikerne i ensemble spesialiserer seg innenfor ulike musikalske retninger. Dette er med på å gi ensemble en unik sound samtidig som det gir muligheten for å gjennomføre mange ulike typer prosjekter.",
  "Det Nye Norske Storband har gjennom flere år begeistret er variert publikum på flere av de største scenene vi har i landet. På tross av sin korte levetid har ensemble samarbeidet med kjente musikere som: Frank Brodahl, Shannon Mowday, Knut Riisnæs, Siril Malmedal Hauge, Erlend Skomsvoll, Helge Sunde, Marcus Lewin m.m. Siden sin oppstart har også ensemble spilt 3 år på Oslo Jazzfestival. I årene framover ser vi også for oss at vi vil kunne levere norsk rytmisk musikk til det internasjonale markedet."
]
